<a href="https://www.eneshat.com/souvenirs-crafts/iranian-handicrafts/mashhad">سوغات مشهد</a> در نشاط آوران

سوغات مشهد در نشاط آوران
سوغات مشهد، خود تداعی کننده حال و هوای زائرانی است که برای زیارت حرم مطهر امام هشتم به این شهر سفر کرده اند و در کنار حس و حال زیارت سوغاتی های مخصوص مشهد را نیز با خود به یادگار میبرند. در این پست از سایت نشاط آوران میخواهیم سوغات و صنایع دستی مشهد مقدس را برایتان معرفی کنیم تا همزمان که از جاذبه های مشهد لذت می برید بهترین سوغاتی های مشهد را هم بشناسید.
مشهد، مرکز استانی است که تنوع زیادی از محصولات، کالاها و صنایع را در آن میتوان دید و همه آنها در مراکز خرید شهر، عرضه می شوند. معمولاً زائران پس از انجام زیارت به دنبال خرید برای دوستان و اقوام خود هستند. خوشبختانه آنچه در ویترین مغازه ها به چشم میخورد سوغات معروف مشهد است که تنوع زیادی دارد و میتوان برای هر سنی و سلیقه ای براحتی انتخاب کرد. 
<a href="https://www.eneshat.com/souvenirs-crafts/iranian-handicrafts/mashhad">سوغات مشهد چیست</a>؟ سوغات مشهد چی بخرم؟ سوغاتی از مشهد چی بیارم؟ و ... 
اما در پاسخ این سوالات میتوان گفت، بهترین سوغاتی های مشهد زعفران، زرشک، خشکبار، جیلی بیلی، فیروزه، مهر و تسبیح، جانماز، عطریات، نقل و نبات هستند. در ادامه این مقاله از سایت نشاط آوران، توضیح مختصری بیان کردیم، که انتخاب و خرید راحتی داشته باشید. 

زعفران، طلای سرخ ایران

سوغات زعفران مشهد در نشاط آوران

بهترین سوغات از مشهد "زعفران" است. این محصول یکی از گرانبهاترین تولیدات کشاورزی کشور است، که خراسان بیشترین سهم را در تولید آن دارد. این محصول در بخش های مرکز و جنوب استان خراسان کشت میشود. مشهد بعنوان مرکز بسته بندی و صادرات این محصول، ارائه دهنده ی زعفران در مدل ها و قیمت های مختلف است.
"زعفران" گلی با گلبرگ های ارغوانی و کلاله ای قرمز رنگ می باشد، که کلاله ی خشک شده ی آن مورد استفاده قرار می گیرد.
رنگ زیبا، رایحه ی سحرانگیز، مزه ی فوق العاده ای که دارد، آن را مناسب استفاده برای چاشنی و رنگ غذا کرده است و در صنایع مختلف رنگ سازی، نساجی و صنایع چرم کاربرد دارد. همچنین دارای خواص دارویی است که میتوان به موارد زیر اشاره کرد:
درمان افسردگی (مهمترین)
کنترل کلسترول و چربی خون
شادی آور
تقویت حافظه
کاهش فشارخون
جوانسازی پوست
ضد سرطان بودن
زعفران مرغوب دارای رنگ قرمز تیره است و در صورت قرار گرفتن در آب، دیر رنگ خواهد بود.
اشکال عرضه این محصول بصورت درشت (پوشال)، ریز (سرگل)، دسته (دارای ریشه) می باشد که محبوبترین آن پوشال است.

زرشک

زرشک سوغات مشهد در نشاط آوران

دیگر سوغات شهر مشهد که در سایت نشاط آوران به آن اشاره شده است، زشک است که در اکثر زعفران فروشی ها هم بفروش می رسد. زائران این دو محصول را با هم خریداری می کنند. زرشک از محصولات کشاورزی جنوب خراسان است و مرغوبترین آن را میتوان از مشهد مقدس تهیه کرد. 
دو نوع رایج آن اناری و پفکی (برای مجالس) است. زرشک علاوه بر اینکه در طبخ غذاهای اصیل ایرانی استفاده می شود، خواص درمانی دارد که میتوانم به موارد زیر اشاره کنم:
انطباق عروق
تسکین درد کیسه صفرا
افزایش اشتها
افزایش ایمنی بدن در برابر بیماری های عفونی
یکی از اصیل ترین غذاهای ایرانی زرشک پلوست که محبوبیت زیادی دارد. زرشک و زعفران اصلی ترین مواد آن است، پیشنهاد میکنیم حتماً امتحان کنید. از بهترین سوغاتی های مشهد زرشک و زعفران است.

فیروزه نیشابور
 

سوغات فیروزه نیشابور در نشاط آوران

همانطور که قبلا هم در سایت نشاط آوران مطرح شده است، معروفترین معدن های فیروزه در استان خراسان واقع شده است و فیروزه نیشابور یکی از معروف ترین فیروزه هاست. در بسیاری از روایات و احادیث همراه داشتن فیروزه توصیه شده است. این سنگ گرانبها در دوران کوروش و داریوش بعنوان هدیه به دیگر سلاطین داده می شد. اروپاییان از آن به عنوان هدیه ای فراموش نشدنی یاد کرده اند. پیشنهاد میدهیم برای اقوام و خویشاوندان خود به عنوان یک سوغاتی به یادگار ببرید.
مهمترین خواص درمانی این سنگ عبارتند از:
تقویت چشم
درمان بیماری های تنفسی
درمان بیماری های روحی

خشکبار
سوغات خشکبار مشهد در نشاط آوران

در میان مغازه های متنوع، فروشگاه های وسوسه برانگیزی به چشم میخورند، که ظرف هایی پر از برگه های مختلف آلوچه، میوه های خشک، نخود و کشمش، گردو، پسته و .... در معرض دید گذاشته اند و کمتر کسی میتواند بی تفاوت از کنار آن ها عبور کند. آجیل و خشکبار در فرهنگ مردم ایران مخصوصاً مشهد جایگاه ویژه ای دارد و به دلیل مغذی بودن و پروتئینی که دارد، برای همه سنین توصیه میشود.
محصولات عرضه شده شامل نخود و کشمش، بادام، فندق و پسته، انواع تخمه، بادام هندی و زمینی، انجیر خشک، برگه هلو، برگه زرد آلو، عناب، لواشک، آلوچه و انواع میوه های خشک شده است. از نظر مشهدی ها محبوبترین این ها لواشک و برگه ی میوه هاست.

نبات و نقل
سوغات نقل و نبات مشهد در نشاط آوران

نبات کریستال های زیبایی است که از تبلور آب و شکر بدست می آید. نبات ها به دو شکل در دسترس هستند شاخه نبات برای تزئین سفره هفت سین و عقد، نبات چوبی برای مصرف خوراکی. نبات بسیار مقوی و شادی آور است و در درمان دل درد موثر است.
نبات با طعم های زعفرانی، دارچینی، زیره، لیمویی، گل محمدی، نعنایی و آویشن در مغازه های اطراف حرم به چشم میخورد و میتوانید بعنوان یک سوغاتی متبرک با خود ببرید.
نقل فراورده ی دیگری از شکر است که مصرف در کنار چایی خالی از لطف نیست و در طعم های گردویی، کاکائوی، نارگیلی، هل، گلاب و زعفرانی میتوان تهیه کرد.

آلو بخارا و آلوخشک خرو
سوغات آلو بخارا و آلو خشک خرو مشهد در نشاط آوران

پایتخت آلو و آلوچه در ایران شهر خرو از توابع نیشابور است که با داشتن 400 هکتار باغات آلو لقب بزرگترین شهر آلو را نصیب خود کرده است. آلو و آلو خشک خرو در شهر نیشابور و سایر شهر های خراسان رضوی به چشم می خورد. یکی از خوشمزه ترین سوغاتی های استان خراسان رضوی آلو است که در شهرهای بسیاری می توانید انواع آن را پیدا کنید از جمله نیشابور، مشهد، طرقبه، شاندیز، خرو، بوژان، کلات، زشک و ... دارای باغ های بسیاری از آلو می باشند. امّا آلو خرو یک آلو درجه یک است که به شهرهای بزرگتر فرستاده می شود.
آلو بخارای خرو دارای شهرتی جهانی است، فصل برداشت آلو بخارا در خرو یکی از جاذبه های این شهر بحساب می آید که گردشگران زیادی برای دیدن پشت بام های زرد رنگ به این منطقه سفر می کنند. این آلو در روستاها به صورت طبیعی و در کارگاه ها به صورت مصنوعی خشک می شود. آلوهای خشک شده در آفتاب را آلو آفتابی می گویند، اگر می خواهید این آلو را به همراه خود ببرید سعی کنید از نوع آلو خشک آفتابی باشد تا علاوه بر طعم فواید آلو نیز حفظ شده باشد.

ادویه هفت قلم
سوغات ادویه هفت قلم مشهد در نشاط آوران

یکی دیگر از سوغاتی های شگفت انگیز که اکثر غذاهای نذری شهر مشهد را بی نظیر کرده است ادویه هفت قلم می باشد. این ادویه یکی از قدیمی ترین ادویه های این شهر است که برای غذاهای مجلسی استفاده می شود و نیز جنبه ی درمانی دارد.
می توانید از این ادویه بی نظیر و خوش عطر و بو در پخت آبگوشت ها و خورشت های شهر خود نیز استفاده کنید. این ادویه مخلوطی است از دارچین، سماق، گلپر، زنجفیل، فلفل سیاه، فلفل قرمز و زردچوبه. سایر ادویه های شهر مشهد نیز بسیار مرقوب و نامی هستند مانند ادویه پلویی و ادویه 18 قلم که برای غذاهای خاص و ناب استفاده می شود.

جیلی بیلی
سوغات جیلی بیلی مشهد در نشاط آوران

تا مدت ها این نام تعریف خاصی نداشت و به عنوان یک برند به این نام نگاه می شد. در مشهد شکلات های رنگی با این شکل را جیلی بیلی می نامند که در اصل پاستیل هایی بود با رنگ و طعم های مختلف که روکش میوه ای دارد. این مهره های رنگی بخاطر تنوع رنگ و طعم، جذابیت خاصی برای بچه ها و حتی بزرگتر ها دارند. از جیلی بیلی میتوان بعنوان یک خوراکی مقوی و جذاب استفاده کرد. این شکلات به نظر، از بهترین سوغات مشهد برای دوست و بچه ها می باشد.
جیلی بیلی علاوه بر ماهیت تنقلات یکی از پر طرفدارترین خوراکی های رنگی برای تزئین کیک، دسر، کاپ کیک و شیرینی است. امروزه عکس های جذاب این خوراکی نیز طرفداران خاص خود را پیدا کرده است. طعم شگفت انگیز آن را حتما در سفر به مشهد امتحان کنید، پس از شکسته شدن روکش میوه ای و جویدن پاستیل نرم داخل جیلی بیلی حس شادابی را قطعاً دریافت خواهید کرد.

عطر و ادکلن
سوغات عطر و ادکلن مشهد در نشاط آوران

استفاده از عطر یکی از موارد توصیه شده در اسلام است، در نتیجه زائران قبل از تشرف خود را خوشبو می کنند. به همین دلیل اکثر مغازه های اطراف حرم نمایشگاه عطریات مختلف با رایحه های گل مریم، بهارنارنج، گل یخ، گل سنجد، یاس سفید و عطرهای میوه ای هستند. که بهترین آنها عطر حرم، عطر گل محمدی و عطر یاس هستند. فکر می کنم عطر حرم و عطر یاس، میتواند یادآور حال و هوای حرم امام رضا (ع) باشد. باز هم تاکید میکنیم مراقب محصولات چینی باشید! عطرها و اسانس هایی که در ابتدا خوشبو هستند، پس از گذشتن زمان یا از بین می روند و یا بدبو می شوند. سعی کنید عطرهایی غلیظ و اصل بخرید.
در سفر به شهر مشهد و استان خراسان رضوی از سایر شهر های دیدنی این استان نیز دیدن کنید. امیدواریم در این مقاله به پاسخ مهم ترین سوال هنگام سفر به مشهد یعنی سوغات مشهد چیست و یا سوغات مشهد چی بخرم به خوبی پاسخ داده باشیم. نشاط آوران سفر خوشی را برایتان آرزو میکند. 
منبع : نشاط آوران
